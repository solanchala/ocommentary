---
title: "My Haacaaluu Post"
date: 2020-07-26T01:54:35-04:00
draft: false
---
![Haacaaluu](/img/Haacaaluu.jpeg)
"Wareegamuu Art Haacaaluu Hundeessaan wal-qabatee sabni Oromoo hiriira ba'ee mufannaa isaa ibsate irra jireessi dararaa hamaa keessa jira. Akkuma beekamu, yeroo ammaa namoota heddu hiriira moormii qindeessitan; gabanna lagaa keessatti hirmaattan ati/isin shanee dha jechuun guutuu Oromiyaa keessatti kumaatamaan mana hidhaatti ugguranii jiru. Fakkeessuuf jecha mana murtiitti deddeebisaanii beellama itti dheeressuun yakka tokko malee mana hidhaatti dararaa jiru.
"Kana malees, kallatti Ashaagireen ka'een Komoshinii poolisii Oromiyaafi qajeelcha poolisii godiinaalee irraa koreen qindaa'ee: kan komishiinii gara godinaa, kan godinaa gara aanaatti bobba'ee namoota hidhaa jiran irratti yakka qulqulleessuuf deemuuf jiru. Hidhamtooti ragaan irratti hin argamiinis gara haaromsaatti akka geeffaman Ashaagireen ajaja dabarsee jira. Haaromsi kunis hanga ji'a tokkoofi isaa ol akka fudhatu odeessi keessaa nu qaqqabe karoora nafxanyichaa ifoomsee jira. 
Abiyooti saba Oromoo mana hidhaafi mooraa leenjiitti naqee Vaayirasiikoronaan fixuuf deema. Waanti namaa hin gallee; namni ani Oromoodha Oromoofan dhaabbadhe ofiin jedhu Oromoo fixee eenyuun bulchuuf deema laataa?

